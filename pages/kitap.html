<!DOCTYPE html>
<html lang="tr">
<head>
  <meta charset="UTF-8">
  <title>Tolkien Okuma Rehberi</title>
  <link rel="stylesheet" href="../styles/style.css">
</head>
<body>
  <div class="container">

    <h1>Tolkien Okuma Rehberi</h1>
    <h2>Tolkien okuma rehberi: Orta Dünya Evrenine Isınma Sıralaması</h2>


    <p>Bu yazımızda sizlerle en güncel ve tüm dünyada en kabul edilir şekliyle Orta Dünya ve Tolkien kitaplarının okuma sırasını paylaşacağız.

    Orta Dünya kitaplarının hangi sırayla okunması gerektiğini ve hangi Tolkien kitaplarının Orta Dünya’yı daha iyi anlamak için gerekli olduğunu detaylı bir şekilde inceleyeceğiz.

Orta Dünya kitapları, özellikle Silmarillion başta olmak üzere dil bakımından ağır kitaplar olduğu için biz Orta Dünya kitapları okuma sırası için iki alternatif hazırladık.

Bunlardan ilki kitapları ilk defa okuyacak olan ve Orta Dünya evrenine ısınmak isteyenler için, ikincisi ise kronolojik sırayla okumak isteyenler için.

(Burada ufak bir not düşelim: Bu listeler okunması gereken ana kitaplardan oluşuyor. Diğer Tolkien kitapların içeriği ve nerede okunması gerektiğini iki listeyi de bitirdikten sonra anlatacağız.)

Öncelikle kitapları ilk defa okuyacak olanlar için hazırladığımız liste ile başlayalım:</p>
    <h2>1- Hobbit</h2>
    <p>Hobbit kitabı ile okumaya başlayarak, kendi halinde hayatını yaşayan ve hiçbir dünyevi hırsı bulunmayan Bilbo Baggins’le beraber o ilk adımı atacak, Gandalf ve 13 cüceye de eşlik ederek kendinizi bir anda maceranın ortasında bulacak ve Orta Dünya evrenine giriş yapmış olacaksınız.

Peki neden doğrudan Yüzüklerin Efendisi üçlemesi veya Silmarillion’dan başlamıyoruz?

Başta da belirttiğimiz gibi bu liste, kitapları ilk defa okuyacaklar için hazırlandığından, bir başlangıç hikayesi gibi yazılan ve aynı zamanda Yüzüklerin Efendisi kitaplarındaki en önemli ırk olan Hobbitleri daha iyi tanıma şansı sunduğu için Hobbit ile başlamak daha etkili olacaktır.

Yüzüklerin Efendisi üçlemesi ise, hikâyeye biraz daha ortadan başladığı için üçlemeyi ikinci sıraya koyacağız Aynı şekilde Silmarillion dil bakımından oldukça ağır olduğundan ve içeriğinde çok fazla isim, yer, olay örgüsü barındırdığından insanlar sıkılıp okumaktan vazgeçebilir. Bu yüzden okumaya Hobbit kitabı ile başlamanızı öneriyoruz.</p>

    <h2>2- Yüzüklerin Efendisi üçlemesi:</h2>
    <p>Hobbit ile Orta Dünya’ya giriş yaptıktan sonra Yüzüklerin Efendisi üçlemesine geçebilirsiniz.

Bilbo Baggins’ten varisi Frodo Baggins’e kalan mirasın geçmişten bir gölge olduğunu öğrenmemiz ve Yüzüklerin Efendisi Sauron’un tüm Orta Dünya’yı karanlığa gömme planlarına karşı verilen varoluş mücadelesiyle beraber, Orta Dünya’nın ne kadar büyük, kadim, on binlerce yıllık bir dünya olduğunun izlerini görmeye başlayacaksınız.

Tolkien’in muhteşem betimlemelerini, olay örgülerini okuyup Orta Dünya’yı iyice sevmeye başlayacaksınız. Hobbit ve Yüzüklerin Efendisi serisini okuduktan sonra zaten Orta Dünya’nın büyüsüne kapılıp diğer kitapları okumamak pek de mümkün değil.</p>

    <h2>3- Silmarillion:</h2>
    <p>Artık Orta Dünya hakkında birçok şey öğrendik ve geldik derinlere inmeye.

Gandalf ve Sauron kimdir? Yüzükler nasıl yapılmıştır? Elfler neden Orta Dünya’yı terk ediyor? Öte Topraklar, Ölmeyen Diyar neresidir? Orada kimler yaşıyor? Bu ve bunun gibi pek çok sorunun cevaplarını keşfetmek için Silmarillion’u okumaya başlayabiliriz.

Silmarillion; Orta Dünya’nın temeli niteliğinde olan kitaptır. Gerçek Karanlıklar Efendisi Melkor’un, Yaratıcı Eru Iluvatar’a karşı gelerek, Eru’nun Çocukları olarak adlandırılan Elfler ve insanlara karşı yaptığı düşmanlıkları ve binlerce yıllık süreçte Elflerin Melkor’a karşı verdiği savaşı anlatan, tarih niteliğinde bir kitaptır. Önceden de belirttiğimiz gibi Silmarillion, dil olarak, içerdiği karakterler, yerler ve olaylar olarak çok geniş bir kitaptır.

Bu nedenle yavaş yavaş, sakin kafayla okumanızı tavsiye ederiz. Kitabın sonunda yer alan sözlükçeden de yararlanmayı da unutmayın.</p>

    <h2>4- Hurin’in Çocukları:</h2>
    <p>Silmarillion’da geniş özet şeklinde okuduğumuz bu hikâye; bu kitapta çok daha detaylı anlatılıyor. Gelmiş geçmiş en büyük savaşçı olan Hurin’in oğlu Turin’in, Melkor’un laneti nedeniyle yaşadığı kötü ve trajik olayların anlatıldığı bu kitap, tüm Tolkien kitapları içinde en üzücü kitaptır belki de.</p>

    <h2>5- Beren ile Luthien:</h2>
    <P>Silmarillion’daki 3 büyük hikâyeden biri olan kitabımız, Orta Dünya’daki en büyük aşk hikayesi olan Beren ile Luthien destanı.

Bu kitap, diğer kitaplardan biraz daha farklı. Tolkien’in bu hikâye için yazdığı ilk versiyonu barındıran kitapta, Christopher Tolkien bize, babasının öyküyü geliştirme sürecini aktarıyor. Aynı zamanda Beren ile Luthien’in öyküsünün geçtiği, Orta Dünya’da yazılan en uzun destan olan Leithian Destanı’nın bir kısmını da bu kitapta okuyoruz.</P>
    <h2>6- Gondolin’in Düşüşü:</h2>
    <P>Silmarillion’daki 3 büyük hikâyeden, sonuncusu olan Gondolin’in Düşüşü; tıpkı Beren ile Luthien’de olduğu gibi Tolkien’in bu hikâyeyi nasıl geliştirdiğini, neleri değiştirdiğini görmemizi sağlıyor.

Saklı Şehir Gondolin’in, Kral Turgon’un, Tuor’un hikayelerini bir de gelişim aşamasında görmek isteyenlerin okuması gerektiği bu kitap, Tolkien’in kurguladığı evreni nasıl geliştirdiğini, hangi süreçlerden geçtiğini görmemiz açısından çok önemli bir kitap.

Yani Gondolin’in Düşüşü anlayacağınız üzere bir romandan ziyade, Tolkien’in notlarından oluşan bir kitap.</P>
    <h2>7- Bitmemiş Öyküler</h2>
    <P>Bitmemiş Öyküler, tüm bu okuduğumuz kitapların içerisinde yer alan bazı hikayelerin çok daha detaylı bir şekilde anlatıldığı bir kitap. Güneşin Çağları’ndan hikayelerin anlatıldığı bu kitapta, yine Tolkien’in notlarından oluşan, birbirinden ilginç, ilgi çekici konular var.

Diğer kitaplarda yeterince açıklanmayan, kısa bir şekilde geçilen bazı konular bu kitapta çok detaylı bir şekilde yer bulmuş. Örnek vermek gerekirse Bitmemiş Öyküler’de İkinci Çağ’da Numenor ve Galadriel hakkında daha detaylı bilgiler yer alıyor. Üçüncü Çağ’da Erebor seferi, Nazgul’ların Shire arayışı, Palantiri ve en önemlisi Istari hakkında yine çok detaylı bilgileri bu kitapta bulabiliyoruz.

Bu nedenle diğer kitapları okuyup, Orta Dünya’ya iyice hâkim olduktan sonra bu kitabı okumak gerekiyor.</P>

<a href="../index.html">Anasayfaya Dön</a>
  </div>
</body>
</html>
